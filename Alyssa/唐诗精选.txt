
静夜思

     李白

床前明月光
疑是地上霜
举头望明月
低头思故乡

THISISASEPARATIONSTRINGUSEDTOSEPARATECONTENTOFBOOKINTOCHAPTERS
春晓

   孟浩然

春眠不觉晓
处处闻啼鸟
夜来风雨声
花落知多少

THISISASEPARATIONSTRINGUSEDTOSEPARATECONTENTOFBOOKINTOCHAPTERS
夜雨寄北

      李商隐

君问归期未有期
巴山夜雨涨秋池
何当共剪西窗烛
却话巴山夜雨时 

THISISASEPARATIONSTRINGUSEDTOSEPARATECONTENTOFBOOKINTOCHAPTERS
离思

        元稹

曾经沧海难为水
除却巫山不是云
取次花丛懒回顾
半缘修道半缘君

THISISASEPARATIONSTRINGUSEDTOSEPARATECONTENTOFBOOKINTOCHAPTERS
咏鹅

    骆宾王

鹅 鹅 鹅
曲项向天歌
白毛浮绿水
红掌拨清波

THISISASEPARATIONSTRINGUSEDTOSEPARATECONTENTOFBOOKINTOCHAPTERS
枫桥夜泊

        张继

月落乌啼霜满天
江枫渔火对愁眠
姑苏城外寒山寺
夜半钟声到客船

THISISASEPARATIONSTRINGUSEDTOSEPARATECONTENTOFBOOKINTOCHAPTERS
凉州词

      王之涣

黄河远上白云间
一片孤城万仞山
羌笛何须怨杨柳
春风不度玉门关

THISISASEPARATIONSTRINGUSEDTOSEPARATECONTENTOFBOOKINTOCHAPTERS
凉州词

        王翰

葡萄美酒夜光杯
欲饮琵琶马上催
醉卧沙场君莫笑
古来征战几人回

THISISASEPARATIONSTRINGUSEDTOSEPARATECONTENTOFBOOKINTOCHAPTERS
出塞

        王昌龄

秦时明月汉时关
万里长征人未还
但使龙城飞将在
不教胡马度阴山

THISISASEPARATIONSTRINGUSEDTOSEPARATECONTENTOFBOOKINTOCHAPTERS
咏柳

       贺知章

碧玉妆成一树高
万条垂下绿丝绦
不知细叶谁裁出
二月春风似剪刀

THISISASEPARATIONSTRINGUSEDTOSEPARATECONTENTOFBOOKINTOCHAPTERS
登鹳雀楼

    王之涣

白日依山尽
黄河入海流
欲穷千里目
更上一层楼

THISISASEPARATIONSTRINGUSEDTOSEPARATECONTENTOFBOOKINTOCHAPTERS
芙蓉楼送辛渐

      王昌龄

寒雨连江夜入吴
平明送客楚山孤
洛阳亲友如相问
一片冰心在玉壶

THISISASEPARATIONSTRINGUSEDTOSEPARATECONTENTOFBOOKINTOCHAPTERS
黄鹤楼

        崔颢

昔人已乘黄鹤去
此地空余黄鹤楼

黄鹤一去不复返
白云千载空悠悠

晴川历历汉阳树
芳草萋萋鹦鹉洲

日暮乡关何处是
烟波江上使人愁